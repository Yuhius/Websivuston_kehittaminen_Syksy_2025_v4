<!DOCTYPE html>
<html lang="en">
  <head>
    <meta charset="UTF-8" />
    <meta name="viewport" content="width=device-width, initial-scale=1.0" />
    <title>Projektin toinen sivu</title>

    <link rel="stylesheet" href="./styles/styles.css" />
  </head>
  <body>
    <header>
      <nav>
        <a href="index.html">Etusivu</a>
        <a href="Lille+Mouvaux.html">Lille+Mouvaux</a>
        <a href="Belgia.html">Belgia</a>
        <a href="Budapest.html">Budapest</a>
      </nav>
      <h1>Lille+Mouvaux</h1>
    </header>

    <main>
        <h2>Pe 27.6.2025 Euroopan kiertue alkaa</h2>
        <p>Tästä se reissu alkoi. Vähän ennen klo 5 soi herätyskello. Koska päätin syödä aamupalan vasta lentokentällä
          niin pääsin lähtemään heti ylösnoustuani. Suuntana Helsinki-Vantaan lentoasema. Lento kohti Brysseliä lähti klo 7:40 niin tarkoitus oli
          saapua paikalle puoli kuuden aikoihin. Turvatarkastuksessa ei ollut mitään hämminkiä tällä kertaa (muistaakseni).
        </p>

        <p>Lento laskeutui Brysseliin paikallista aikaa klo 9:20. Siitä jatkoin matkaa Flibco-bussilla Ranskan puolelle kohti Lilleä. Muistan että
          tuli melkoinen kiire ehtiä bussiin enkä kerinnyt syödä mitään (bussi lähti jo klo 10:00 paikallista aikaa). Näin jälkikäteen ajateltuna 
          olisi voinut varata bussin myöhemmäksi. Pari tuntia bussissa olivat yllättävän pitkiä. Maisemat eivät olleet mitenkään ihmeellisiä.
        </p>

        <p>Bussi saapui Lillen päärautatieaseman eteen paikallista aikaa klo 12:20. Päätin lähteä etsimään paikkaa missä ladata puhelinta ja sen
          löysinkin aseman vieressä olevasta ostoskeskuksesta (Euralille). Samassa ostoskeskuksessa pääsin ekaa kertaa kokeilemaan 
          Popeyes-ketjuravintolan tarjontaa. Hetken aikaa kierreltyäni ostoskeskusta päätin suunnata ratikalla kohti Mouvaux'ta.
        </p>

        <p>Mouvauxiin saapumisen jälkeen lähinnä kävelin majoituspaikan läheisyydessä. Sisäänkirjautuminen vasta klo 17:30 niin aikaa oli liikaakin.
          Majapaikkana ensimmäiset kolme yötä toimi majatalo nimeltä au vieux cèdre (kyllä, se kirjoitetaan kokonaan pienellä). Paikkaa pyöritti
          mukava vanhempi pariskunta. Kommunikaatio hieman hankaalaa koska he eivät juurikaan puhuneet englantia ja itse en puhu ranskaa mutta Siitä
          selvittiin joten kuten. Kävin vielä tutustumassa paikalliseen puistoon (Parc Du Hautmont). Tämän jälkeen söin illalliseksi Domino's-ketjun
          pizzan. Muuten todella hyvä pizza mutta onnistuin polttamaan kitalakeni sitä syödessä eli en suosittele aloittamaan sen syömistä heti sen
          saatuasi. Loppuilta menikin sitten lepäillessä majapaikassa.
        </p>

        <h2>La 28.6.2025 Ensimmäinen turnauspäivä Ranskassa</h2>
        <p>Tästä päivästä on huomattavasti vähemmän kerrottavaa kuin edellisestä joskin tämän päivän tapahtuma oli yksi niistä syistä miksi lähdin
          tälle reissulle. Osallistuin siis Bushiroad Summer Fest-tapahtumaan mikä on siis Regional-tason turnaustapahtuma missä pelataan
          Bushiroad-yhtiön korttipelejä. Turnauspaikkana Espace Jean Richmond. Lauantaina oli edessä Cardfight!! Vanguard-pelin Standard-formaatin turnaus mihin osallistuttiin tiimeinä.
          Omassa tiimissäni oli kaksi belgialaista joista toisen tunsin entuudestaan (Dylan). Turnaus meni tuloksellisesti penkin alle niin itselläni
          kuin tiimilläkin. Ei me tosin hirveästi odotettu.
        </p>

        <p>Turnauksen jälkeen kävin syömässä lasagnen paikallisessa italialaisravintolassa minkä nimeä en enää muista. Oli ihan hyvää. Se siitä 
          päivästä.
        </p>

        <h2>Su 29.6.2025 Toinen turnauspäivä Ranskassa</h2>
        <p>Toinen turnauspäivä ja vuorossa Cardfight!! Vanguard-pelin Premium-formaatti. Toisin kuin eilen niin tähän ei osallistuta tiimeinä.
          Premiumin osalta turnaus meni huomattavasti paremmin mutta en ihan päässyt topcut-sijoille joten pieni pettymys jäi.
        </p>

        <p>Turnauksen jälkeen päätin käydä tutustumassa Tourcoingin alueeseen (Mouvaux'n naapurissa). Hirveästi ei ollu nähtävää ja kauheasti
          tietöitä menossa. Löysin kuitenkin pienen sandwich-putiikin missä söin 8 €:lla todella täytteisen kanaleivän. Tästä taitaa tulla
          ruokapäiväkirja matkapäiväkirjan lisäksi kun iso osa tekstistä kertoo ruoasta. Loppupäivä meni majapaikassa valmistautuessa seuraavan
          päivän matkustelua varten. Belgia odotti.
        </p>

        <h2>Ma 30.6.2025 Paluu Belgiaan</h2>
        <p>Agendana tosiaan oli matkustaa Brysseliin. Olin käynyt siellä kerran aiemmin noin kolme vuotta sitten. Aamupalan jälkeen palasin ratikalla
          Lillen päärautatieasemalle. Mainitsen tässä välissä että en tykännyt majatalon aamupalasta. Leivälle ei ollut mitään muuta kuin hilloa.
          Jatketaan. Juna lähti Lillestä klo 11:01 ja saapui Brysseliin 33 minuuttia myöhemmin. Siitä sitten lisää seuraavalla sivulla.
        </p>

        <nav>
          <a href="Belgia.html">Seuraava sivu</a>
        </nav>
    </main>

    <footer>
      <p>Copyright 2025</p>
    </footer>
  </body>
</html>
